第一篇繼善
子曰：
為善者，
天報之以福；
為不善者，
天報之以禍。
尚書云：
作善降之百祥，
作不善降 之百殃。
徐神翁曰：
積善逢善，
積惡逢惡。
仔細 思量，
天地不錯。
善有善報，
惡有惡報。
若還不報，
時辰未到。
平生作善天加福，
若是愚頑受禍殃。
善惡 到頭終有報，
高飛遠走也難藏。
行藏虛實 自家知，
禍福因由更問誰？
善惡到頭終有 報，
只爭來早與來遲。
閒中檢點平生事，
靜里思量日所為。
常把一心行正道，
自然 天地不相虧。
易云：
積善之家
必有余慶 ，
積不善 之家
必有余殃。
漢昭烈 將終
敕後主曰：
勿以惡小 而為之，
勿以善小而不為。
莊子曰：
一日不念善，
諸惡自皆起。
西山真先生曰：
擇善固執 惟日孜 孜
耳聽善言，
不墮三惡。
人有善愿，
天必從 之。
晉國語云 ：
從善如登，
從惡如崩。
太公曰：
善事須貪，
惡事莫樂。
見 善 如 渴 ，
聞 惡 如 聾 。
為 善 最 樂 道 理 最 大
馬援曰：
終身為善，
善猶不足；
一日行 惡，
惡自有余。
易曰：
出其言善，
則千里應之；
出 言不善，
則千里違之。
但存心里正，
不用問前程。
但能依本分，
前程不用問。
若要有前程，
莫做沒前程。
司馬溫公家訓 曰 ：
積金以遺子孫，
子 孫未必能守；
積書以遺子孫，
子孫未必能 讀；
不如積陰德
於冥冥之中，
以為子孫長 久之計
心好命又好，
發達榮華早。
心好命不好，
一生也溫飽。
命好心不好，
前程恐難保。
心命都不好，
窮苦直到老。
景行錄云 ：
以忠孝遺
子孫者昌，
以 智術遺
子孫者亡。
以謙接物者強，
以善自 衛者良。
恩義廣施，
人生何處不相逢？
讎冤莫結，
路逢險處難回避。
莊子云：
於我善者我亦善之
於我惡 者 我亦善之
我既於人無惡，
人能於我 無惡哉！
老子曰：
善人，
不善人之師。
不善人，
善人之資。
柔勝剛， 弱勝強。
故舌柔能存，
齒剛則折也。
太公曰：
仁慈者壽，
凶暴者亡。
懦必壽昌，
勇必夭亡。
老子曰：
君子為善若水，
擁之可以在山，
激之可以過 顙
能方能圓，
委曲隨形。
故君 子能柔而不弱
能強而不剛，
如水之性也。
天下柔弱莫過於水
是以柔弱勝剛強。
景行錄云：
為子孫作富貴計者
十 敗其九。
為人行善方便者，
其後受惠。
與人方便 自己方便
日日行方便，
時時發善心。
力到處，行方便。
千經萬典，
孝義為先；
天上人間 方便第 一
太上感應篇曰：
禍福無門，
惟人自 招。
善惡之報，
如影隨形。
是以天地有司過之神。
所以人心起於 善，
善雖未為，
而吉神已隨之。
或心起於 惡，
惡雖未至，
而凶神已隨之。
其有曾行 惡事，
後自改悔，
久久必獲吉慶，
所謂轉 禍為福也。
東岳聖帝垂訓：
天地無私神明暗察
不為享祭而降福，
不為失禮而降禍。
凡人 有勢不可倚盡
有福不可享盡，
貧困不可 欺盡。
此三者乃天地循環
周而復始。
故 一日行善，
福雖未至 禍自遠矣
一日行 惡，
禍雖未至 福自遠矣
行善之人，
如 春園之草，
不見其長
而日有所増。
行惡之 人，
如磨刀之石，
不見其損
而日有所虧。
損人益己，
切宜戒之！
一毫之善 與人方便
一毫之惡 勸人莫 作
衣食隨緣 自然快樂
算甚麼命？
問甚麼卜？
欺人是禍 饒人是 福
天网恢恢報應甚速
諦聽吾言，
神欽 鬼伏。
康節邵先生曰：
上品之人不教而善；
中品之人 教而後善
下品之人 教亦不善
不教而 善 非聖而何
教而後善 非賢而何
教 亦不善 非愚而何
是知善也者，
吉之謂 也。
不善也者 凶之謂也
吉也者，
目不 觀非禮之色，
耳不聽非禮之聲，
口不道非 禮之言，
足不踐非禮之地。
人非善不交，
物非義不取。
親賢如就芝蘭，
避惡如畏蛇 蝎。
或曰：
不謂之吉人，
則吾不信也。
凶 也者，
語言詭譎，
動止陰險 好利飾非
貪淫樂禍，
嫉良善如讎隙，
犯刑憲如飲食，
小則殞身滅性，
大則覆宗絕嗣。
或曰：
不謂之凶人，
則吾不信也。
傳有之曰 ：
吉人為善 惟日不足
凶人為不善，
亦惟日不足。
汝等欲為吉人乎？
欲為凶 人乎？
楚書曰：
楚國無以為寶，
惟善以為 寶。
子曰：
見善如不及，
見不善如探湯。
見賢思齊焉，
見不賢而內自省也
第二篇 天理
孟子曰：
順天者存，
逆天者亡。
近思錄云：
循天理 則不求利
而自 無不利 循。
人欲 則求利未得
而害已隨之。
諸葛武侯曰：
謀事在人，
成事在天。
人愿如此如此，
天理未然未然。
康節邵先生曰：
天聽寂無音，
蒼蒼何處 尋？
非高亦非遠，
都只在人心。
人心生一念，
天地悉皆知。
善惡若無報，
乾坤必有私。
玄帝垂訓：
人間私語 天聞如雷
暗室 虧心 神目如電
忠孝略曰：
欺人必自欺其心，
欺其 心必自欺其天
心其可欺乎？
人可欺，天不可欺
人可瞞，天不可瞞
世人要瞞人，
分明把心欺。
欺心即欺天，
莫道天不知。
天在屋檐頭，
須有聽得時。
伱道不聽得
古今放過誰 ?
湛湛青天不可欺，
未曾舉意我先知。
勸君 莫作虧心事，
古往今來放過誰？
人善人欺天不欺，
人惡人怕天不怕。
人心惡，天不錯。
皇天不負道心人，
皇天不負孝心人，
皇天 不負好心人，
皇天不負善心人。
益智書云：
惡錯若滿，
天必戮之。
莊子曰：
若人作不善
得顯名者，
人不害 ， 天必誅之
種瓜得瓜 種豆得豆
天网恢恢 疏而不漏
深耕淺種 尚有天災
利己損人 豈無果 報
子曰：
獲罪於天，
無所祷也。
第三篇順命
子夏曰：
死生有命，
富貴在天。
孟子曰：
行或使之，
止或尼之，
行止非 人所能也。
一飲一啄 事皆前定
萬事分已定，
浮生空自忙。
萬事不由人計較，
一生都是命安排。
景行錄云：
凡 事 不可著力處 ,
便是命 也。
會 不如命 智不如福
禍不可以免
福不可再 求。
曲禮曰：
臨財無苟得，
臨難無苟免。
子曰：
知命之人,
見利不動 臨死不怨
得一日過一日 ,
得一時過一時。
緊行慢行，
前程只有許多路。
時來風送滕王閣 ,
運去雷轟荐福碑。
列子曰：
痴聾瘖痖家豪富，
智慧聰明卻 受貧。
年月日時 該載 定，
算來由命不由人。
命里有終須有，
命里無莫強求。
第四 篇 孝行
詩云：
父兮生我 母兮鞠我
哀哀父母 生我劬勞
欲報深恩 昊天罔極
子曰：
身體髮膚 受之父母
不敢燬傷 孝之始也
立身行道，
揚名於後世，
以 顯父母 孝之終也
孝之事親，
居則致其敬，
養則致其樂，
病 則致其憂，
喪則致其哀，
祭則致其嚴。
故人不愛其親
而愛他人者，
謂之悖德；
不 敬其親
而敬他人者，
謂之悖禮。
君子之事親孝，
故忠可移於君；
事兄弟，
故順可移於長；
居家理，
故治可移於官。
曲禮曰：
夫為人子者，
出必告，反 必面。
所游必有常，
所習必有業。
恒言不 稱老，
年長以倍則父事之
十年以長則兄 事之
五年以長則肩隨之
子曰：
父母在，不遠游，
游必有方。
父母之年
不可不知也。
一則以喜 一則以 懼
父在觀其志，
父沒觀其行。
三年無改於父 之道
可謂孝矣。
伊川先生曰：
人無父母，
生日當倍 悲痛，
更安忍置
酒張樂以為樂，
若具慶者 可矣。
太公曰：
孝於親，子亦孝之
身既不孝 ，
子何孝焉？
孝順還生孝順子，
忤逆還生忤逆兒。
不信 但看檐頭水，
點點滴滴不差移。
囉先生曰：
天下無 不是的父母
養子方知父母恩，
立身方知人辛苦。
孟子曰：
不孝有三，
無後為大。
養兒防老，
積谷防饑。
曾子曰：
父母愛之 喜而不忘
父母惡 之 懼而無怨
父母有過 諫而不逆
孟 子 曰 ：
世 俗 所 謂 不 孝 者 五
惰 其 四 支 ，
不 顧 父 母 之 養 ，
一 不 孝 也 ；
博 弈 好 飲 酒 ，
不 顧 父 母 之 養 ，
二 不 孝 也 ；
好 貨 財 私 妻 子 ，
不 顧 父 母 之 養 ，
三 不 孝 也 ；
從 耳 目 之 欲 ，
以 為 父 母 戮 ，
四 不 孝 也；
好 勇 很 以 危 父 母 ，
五 不 孝 也。
子曰：
五刑之屬三千，
而罪莫大於不孝。
曾子曰：
孝慈者，
百行之先莫過於孝
孝至於天，
則風雨順時；
孝至於地，
則萬 物化盛；
孝至於人，
則眾福來臻。
第五 篇 正己
性理書云：
見人之善
而尋己之善，
見人之惡
而尋己之惡，
如此方是有益。
景行錄云：
不自重者取辱，
不自畏 者招禍。
不自滿者受益，
不自是者博聞。
子曰：
君子不重則不威，
學則不固。
主 忠信。
景行錄云：
大丈夫當容人，
無為人 所容。
人資稟要剛，
剛則有立。
素書云：
釋己以教人者逆，
正己以 教人者順。
甦武曰：
不可以己之所能
而責人之所不 能，
不可以己之所長
而責人之所短。
太公曰：
勿以貴己而賤人，
勿以自大而 蔑小，
勿以恃勇而輕敵。
魯共公曰：
以德悔人則強，
以財勝人則 凶，
以力勝人則亡。
荀子曰：
以善先人者謂之教
以善和人 者謂之順
以不善
先人者謂之諂，
以不善
和人者謂之諛。
孟子曰：
以力服人者，
非心服也。
以德 服人者，
中心悅而誠服也。
太公曰：
見人善事，
即須記之。
見人惡 事，
即須掩之。
孔子曰：
匿人之善 欺謂蔽賢
揚人之 惡 欺謂小人
言人之善 若己有之
言 人之惡 若己受之
馬援曰：
聞人過失，
如聞父母之名，
耳 可得聞
口不可得言也。
孟子曰：
言人之不善，
如後患何？
康節邵先生曰：
聞人之謗未嘗怒，
聞人 之譽未嘗喜，
聞人言人之 惡
未嘗和，
聞人 言人之 善
則就而和之，
又從而喜之。
故其 詩曰：
樂見善人 樂聞善事
樂 道 善 言 樂 行善行
聞人之惡 如負芒刺
聞人之善 如佩 蘭蕙
心無妄思 足無妄走
人無 妄交 物無妄受
近思錄云：
遷善當如風之速，
改過 當如雷之烈。
知過 必 改 得 能 莫 忘
子曰：
過而不改，
是謂過矣。
直言訣曰：
聞過不改 是謂過矣
愚者若駑馬也。
駑馬自受鞭策，
愚人終受 燬捶，
而不漸其駕也。
道吾惡者是吾師，
道吾好者是吾賊。
子曰：
三人行 必有我師焉
擇其善者 而從之，
其不善者而改之。
景行錄云：
寡言擇交，
可以無悔吝 ，
可以免憂辱。
太公曰：
多言不益其體，
百藝不忘其身。
勤為無價之寶，
愼是護身之符 。
景行錄云：
寡言則省謗，
寡欲則保 身。
保生者寡欲，
保身者避 名。
無欲易，無名難。
務名者，殺其身。
多財者，殺其後。
老子曰：
欲多傷神，
財多累身。
胡文定公曰：
人須是一切世味，
淡薄方 好，
不要有富貴相。
利不苟貪終禍少
事能常忍得身安
頻慾 身安 頻慾病
學道無憂學道難。
太公曰：
貪心害己
利口損身
景行錄云：
聲色者敗德之具
思 慮 者 ， 殘 身之 本
荀 子 曰 ：
無 用 之 辨 不 急 之 察
棄 而 不 治 。
若 夫 君 臣 之 義 ，
父 子 之 親 夫 婦 之 別
則 日 切 磋 而 不 舍 也
子 曰 ：
眾 好 之 必 察 焉 。
眾 惡 之 必 察 焉 。
太 甲 曰 ：
天 作 孽 猶 可 違 ，
自 作 孽 不 可 活 。
景行錄云：
聞 善 言 則 拜 ，
告 有 過 則 喜 ，
有 聖 賢 氣 象 。
節 孝 徐 先 生 曰 ：
諸 君 欲 為 君 子 ，
而 使 勞 己 之 力 ，
費 己 之 財 ，
如 此 而 不 為 君 子 ，
猶 可 也 。
不 勞 己 之 力 ，
不 費 己 之 財 ，
諸 君 何 不 為 君 子 ？
鄉 人 賤 之 父 母 惡 之
如 此 而 不 為 君 子 ，
猶 可 也 。
父 母 欲 之 鄉 人 榮 之
諸 君 何 不 為 君 子 ？
論 語 曰 ：
夫 子 時 然 後 言 ，
人 不 厭 其 言 ；
樂 然 後 笑 ，
人 不 厭 其 笑 ；
義 然 後 取 ，
人 不 厭 其 取 。
酒 中 不 語 真 君 子 ，
財 上 分 明 大 丈 夫 。
大 學 云：
富 潤 屋 ， 德 潤 身 。
寧 可 正 而 不 足 ，
不 可 邪 而 有 餘 。
景行錄云：
為 人 要 忠 厚 ，
若 刻 悛 太 甚 ，
不 肖 之 子 ， 應 之 矣
德 勝 財 為 君 子 ，
財 勝 德 為 小 人 。
子 曰 ：
良 藥 苦 口 利 於 病 ，
忠 言 逆 耳 利 於 行 。
作 福 不 如 避 罪 ，
避 禍 不 如 省 非 。
萬 事 從 寬 其福 自 厚
成 人 不 自 在 ，
自 在 不 成 人 。
子貢曰：
君子有三恕。
有君不能事，
有 人而求其使，
非恕也；
有親不能報，
有子 而求其孝，
非恕也；
有兄不能敬，
有弟而 求其聽令，
非恕也。
士明於此三恕，
則可 以端身矣。
老子曰：
自見者不明，
自足者不彰，
自 伐者無功，
自務者不長。
劉會曰：
積谷帛者 不憂饑寒
積道德 者 不畏凶邪
太公曰：
欲德量他人，
先須自量。
傷人 之語 還是自傷
含血噴人，
先汙自口。
老子曰：
大辯若訥 大巧若拙
澄心清 淨 可以安神
讒口多言 自亡其身
荀子曰：
良農不為水旱不耕
良賈不為 折閱不市
君子不為貧窮
怠乎道體。
孟子曰：
飲食之人，
則人賤之矣，
為其 養小而失大也
凡戲無益惟勤有功
太公曰：
瓜田不納履，
李下不整冠。
孟子曰：
愛人不親反其仁，
治人不治反 其智，
禮人不答反其敬。
景行錄云：
自滿者敗，
自矜者愚，
自賊者忍。
人非賢莫交，
物非義莫取，
忿非善莫舉，
事非是莫說。
謹則無憂 忍則無辱
靜則 常安 儉則常足
曲禮曰：
傲不可長 欲不可縱
志 不可滿樂不可極
景行錄云：
心可逸形不可不勞
道可樂身不可不憂
形不勞則怠惰易 蔽
身不憂則荒淫不定
故逸生於勞而 常休，
樂生於憂而無厭。
逸樂者，
憂勞其 可忘乎。
心無諂曲，
與霹靂同居。
耳不聞人之非，
目不視人之短，
口不言人 之過，
庶幾君子。
門內有君子，
門外君子至。
門內有小人，
門外小人至。
太公曰：
一行有失，
百行俱傾。
素書云：
短莫短於苟得，
孤莫孤於 自恃。
老子曰：
鑒明者塵埃不能汙
神清者 嗜欲豈能膠
書云：
不矜細行，
終累大德。
子曰：
君子泰而不驕，
小人驕而不泰。
荀子曰：
聰明聖智 不以窮人
濟給速 通不爭先人
剛毅勇敢不以傷人
不 知則問不能則學
雖能必讓然後為德
賢士傳曰：
色不染無所穢，
財不貪 無所害，
酒不貪無所觸。
不輕他自厚，
不 屈他自安，
心平則無怨惡。
蔡伯皆曰：
喜怒在心，
言出於口，
不可 不愼也。
子曰：
身居富貴
而能下人者，
故何人而 不與富貴
身居人上
而能愛敬者，
何人而 敢不愛敬？
身居權職
所以嚴肅者，
何人而 敢不畏懼也
發言而古動止合規
何人 敢違命者也。
顏氏家訓曰：
借人典籍，
不可損坏 而不還，
皆須愛護，
凡有缺坏就為補治
此亦士大夫
百行之一也。
紫虛元君戒諭心文
福生於清儉，
德生 於卑退。
道生於安樂，
命生於和暢。
患生 於多欲，
禍生於多貪。
過生於輕慢，
罪生 於不仁。
戒眼莫視他非，
戒口莫談他短，
戒心莫恣貪嗔，
戒身莫隨惡伴。
無益之言 莫妄說，
不干己事莫妄為。
默默默，
無限 神仙從此得；
饒饒饒，
千災萬禍一齊消。
忍忍忍，
債主冤家從此盡；
休休休，
蓋世 功名不自由。
尊君王，孝父母，
敬尊長， 奉有德，
別賢愚，恕無識。
物順來而勿拒 ，
物既放而勿追。
身未遇而勿望，
事已過 而勿思。
聰明多暗昧，
算計失便宜。
損人 終自失，
倚勢禍相隨。
戒之在心守之在 志
為不節而亡家，
因不廉而失位。
勸君 自警，
於平生可懼可驚
而可畏。
上臨之以 天神，
下察之以地祇。
明有王法相繼，
暗 有鬼神相隨。
惟正可守 心不可欺
戒之 ！戒之！
第六 篇 安分
景行錄云：
知足常樂 多貪則憂
知足者貧賤亦樂，
不知足者富貴亦憂
知足常足 終身不辱
知止常止 終身不 恥
將上不足 比下有余
若比向下，
生無有不足者。
擊壤詩云：
安分身無辱，
知機心自 閒。
雖居人世上，
卻是出人間。
神童詩云：
壽夭莫非命，
窮通各有 時。
迷途空役役，
安分是便宜。
子曰：
富與貴，
是人之所欲也。
不以其 道得之，
不處也。
貧與賤，
是人之所惡也 ，
不以其道得之，
不去也。
不義而富且貴，
於我如浮云。
老子曰：
知其榮，
守其辱。
荀子曰：
自知者不怨人，
知命者不怨天 。
怨人者窮，
怨天者無志。
失之己，反之 人，
豈不亦迂哉！
榮辱之大分，
安危利害之常體，
先義而後 利者榮，
先利而後義者辱。
榮者常通，
辱 者常窮。
通者常制人，
窮者常制於人，
是 榮辱之大分也。
命合吃粗食，
莫思重囉面。
量其所入，
度其所出。
省吃省用省求人。
子曰：
君子固窮，
小人窮斯濫矣。
汪信民常言：
人常咬得菜根，
則百事可 為。
中庸云：
素富貴，行乎富貴
素貧 賤，行乎貧賤
素夷狄，行乎夷狄
素患 難，行乎患難。
子曰：
不在其位，
不謀其政。
