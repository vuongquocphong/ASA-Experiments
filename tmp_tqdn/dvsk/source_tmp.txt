趙紀. 武帝. 在位七十一年,壽一百二十歳. [趙氏,因秦衰乱,殺秦長吏,㨿有領南之地,称帝,𭁈漢抗衡,享國傳祚百年而後亡,亦英䧺之英也]. 姓趙諱它,漢真定人也,建都番禺[今在廣東是也]. 甲午,元年,[秦二世三年]. 帝併有林邑,象郡之地,自立爲南帝王. 乙未,二年,[西楚覇王項籍元年,漢王劉󰘊元年]. 是歲秦亡. 丁酉,四年,[楚項籍三年;冬,十月,晦,日食十一月,晦,日食. 戌五年楚項籍四年,漢劉󰘊四年. 秋,七月,有星孛于大角. 几亥,六年[漢髙帝五年]. 春,二月,漢王即皇帝位. 是歳西楚亡. 癸卯,十年[漢髙帝九年]. 帝令二使典主交趾,九真二郡. 漢即定天下,聞帝亦已王越,因遣陸賈往拜帝爲南越王,授壐綬剖符通使,使和集百粤,毋爲冦災. 使者至,帝踞見賈. 賈曰:"王本.
