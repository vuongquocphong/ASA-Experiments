第十二篇 立教
子曰：
立身有義而孝為本
喪祀有禮而 哀為本
戰陣有列而勇為本
治政有理而 農為本
居國有道而嗣為本
生財有時而 力為本
景行錄云：
為政之要曰公與清
成家之要曰儉與勤
讀書起家之本，
循理保家之本，
勤儉治家 之本，
和順齊家之本。
勤者富之本，
儉者富之源。
孔子三計圖云：
一生之計在於勤，
一年之計在於春，
一日之計在於寅。
幼而 不學老無所知
春若不耕秋無所望
寅若不起日無所辦
性理書云：
五教之目：
父子有親君臣有義
夫婦有別長幼有序
朋友有 信。
古靈陳先生
教其民曰 ：
為吾 民者父義母慈
兄友弟恭子孝婦順
夫婦有恩男女有別
子弟有學鄉閭有 禮
貧窮患難親戚相救
婚姻死喪鄰 保相助
無惰農業無作盜賊
無學賭博 無好爭訟
無以強凌弱，
無以惡凌善，
無以富吞貧。
行者讓路耕者讓畔
頒白 者
不負戴於道路，
則為禮義之俗矣。
性理書云：
教人者，
養其善心而惡 自消
治民者，
導之以敬讓
而爭自息。
王蠋曰：
忠臣不事二君，
烈女不嫁二夫。
文中子曰：
治官莫若平，
臨財莫若廉。
說苑云：
治國若彈琴，
治家若執轡。
孝當竭力忠則盡命
女慕貞潔男效才良
張思叔座右銘曰：
凡語必忠信，
凡行必 篤敬。
飲食必愼節，
字畫必楷正。
容貌必 端莊，
衣冠必整肅。
步履必安詳，
居處必 正靜。
作事必謀始，
出言必顧行。
常德必 固持，
然諾必重應。
見善如己出，
見惡如 己病。
凡此十四者，
我皆未深省。
書此當 座隅，
朝夕視為警。
范益謙座右銘曰：
一不言朝廷利害
邊報差 除；
二不言州縣官員
長短得失；
三不言眾 人
所作過惡；
四不言仕進官 職
趨時附勢；
五不言財利多少
厭貧求富；
六不言淫媟戲 慢
評論女色；
七不言求覓人物
干索酒食。
又曰：
一 人附書信，
不可開拆沉滯。
二與人 並坐，
不可窺人私書。
三凡入人家，
不可看 人文字。
四凡借人物，
不可損坏不還。
五 凡吃 飲食，
不可揀擇去取。
六 與人同處，
不可自 擇便利。
七見人富貴，
不可嘆羨詆燬。
凡此 數事有犯之者
足以見其意之不肖
於存心修身
大有所害，
因書以自警。
武王問太公曰：
人居世上，
何有貴賤貧 富不同
愿聞其說。
太公曰：
富貴如聖 人之德，
皆由天命。
富者用之有節，
不富 者家有十盜。
武王曰：
何為十盜？
太公 曰：
時熟不收為一盜，
收積不了為二盜 ，
無事燃燈寢 睡
為三盜，
慵懶不耕為四盜 ，
不施工力為五盜，
専行竊害為六盜，
養 畜太多為七盜，
晝眠懶起為八盜，
貪酒嗜 欲為九盜，
強行嫉妬為十盜。
武王曰：
家無十盜，
不富者何如？
太公曰：
人家 必有三耗。
武王曰：
何名三耗？
太公曰 ：
倉庫漏濕不蓋
鼠 雀亂食為一耗，
收種 失時為二耗，
拋撒米谷
穢賤為三耗。
武 王曰：
家無三耗不富者何
太公曰：
人家必有一錯二誤
三痴四失五逆
六不祥七 奴八賤
九愚十強。
自招其禍非天降殃
武王曰：
悉愿聞之。
太公曰：
養男不 教訓為一錯
嬰孩不訓為二誤，
初迎新婦
不行教訓為三痴，
未語先笑為四失，
不養 父母為五逆，
夜起赤身為六不祥
好挽他 弓為七奴，
愛騎他馬為八賤，
吃他酒勸 他 人
為九愚，
勸他飯命朋友
為十強。
武王曰：
甚矣，
誠哉斯言也。
第十三篇 治政
明道先生曰：
一界之士，
苟存心於愛物，
於人必有所濟。
唐太宗御制：
上有麾之中有乘之
下 有附之。
幣帛衣之倉廩食之
爾俸爾祿 民膏民脂
下民易虐上蒼難欺
童蒙訓曰：
當官之法唯有三事
曰清曰愼曰勤。
知此三者，
則知所以 持身矣。
當官者，
必以暴怒為戒。
事有不可當詳 處之
必無不當。
若先暴怒只能自害
豈能害人。
事君如事親，
事官長如事兄。
與同僚如家 人，
待群吏如奴仆。
愛百姓如妻子，
處國 事如家事。
然後能盡吾之心，
如有毫末不 至，
皆吾心有所未盡也
或問：
簿佐令者也。
簿所欲為，
令或 不從奈何？
伊川先生曰：
當以誠意動 之。
今令與簿不和，
只是爭私意。
令是邑 之長，
若能以
事父兄之道事之，
過則歸己 ，
善則唯恐不歸於令
積此誠意，
豈有不 動得人？
居官者 凡 異色人，
皆不宜與之相接。
巫祝尼媼之 類，
尤宜罷絕，
要以清心省事為本
劉安禮問臨民。
明道先生曰：
使民各得 輸其情。
問御史曰：
正己以格物。
韓魏公問明道先生
說：
立朝大概
前面 路 修教 放寬，
若窄時，
異日和自家
無轉側 處。
子曰：
不教而殺謂之虐，
不戒視成謂之 暴，
慢令致期謂之賊。
猶 之 與 人 也 ，
出 納 之 吝 謂 之 有 司
舉直錯諸枉，
則民服。
舉枉錯諸直，
則民 不服。
其身正, 不令而行
其身不正雖令不從
言忠信，行篤敬
雖蠻貊之邦行矣。
言不 忠信行不篤敬
雖州里行乎哉？
子貢曰：
位尊者，德不可薄
官大者， 政不可欺
子謂子產
有君子之道四焉：
其行己也恭，
其事上也敬，
其養民也惠，
其使民也義。
子張問仁於孔子。
子曰： 恭 寬 信 敏 惠
恭則不侮寬 則得眾
信則人任焉。
敏則有功，
惠則足 以使人。
子曰：
君子惠而不費，
勞而不怨欲而 不貪
泰而不驕威而不猛
孟子曰：
責難於君謂之恭，
陳善閉邪謂 之敬，
吾君不能謂之賊。
書云：
木 從繩 則直，
君從諫則聖。
抱朴子曰：
迎斧鉞而敢諫，
投鼎鑊 而盡言，
此謂忠臣也。
忠臣不怕死，
怕死不忠臣。
第十四 篇 治家
司馬溫公曰：
凡諸卑幼事無大小
無 得専行，
必咨稟於家長。
勤儉常豐至老不窮
待客不可不豐，
治家不可不儉。
有錢常備無錢日，
安樂須防病患時。
健奴無禮嬌兒無孝
教婦初來教子嬰孩
太公曰：
痴人畏婦賢婦敬夫
凡使奴僕先問饑寒
時時防火發，
夜夜防賊來。
子孝雙親樂，
家和萬事成。
景行錄云：
觀朝夕之早晏，
可以識 人家之興替
司馬溫公曰：
凡議婚姻，
先須察其壻與 婦之
性行及家法何如，
勿苟慕其富貴。
壻 苟賢矣今雖貧賤
安知異時不富貴乎
苟為不肖今雖富盛
安知異時不貧賤乎
婦者，
家之所由盛衰也。
苟慕一時之
富 貴而娶之，
彼挾其富貴，
鮮有不輕其夫
而 傲其舅姑，
養成驕妬之性，
異日為患庸 有極乎
假使因婦財以致富
依婦勢以取 貴，
苟有丈夫之志氣者
能無愧乎？
安定胡先生曰：
嫁女必須勝吾家者
勝 吾家者，
則女之事夫，
必欽必戒。
娶婦必 須
不若吾家者。
不若吾家者，
則婦之事舅 姑，
必執婦道。
男大不婚，
如劣馬無韁；
女長不嫁，
如私 鹽犯首。
文中子曰：
婚娶而論財，
夷虜之道也。
司馬溫公曰：
凡為家長，
必謹守禮法，
以御群子弟及家眾
分之以職授之以事
而責其成功。
制財用之節，
量入以為出 ，
稱家之有無，
以給上下之
衣食及吉凶之 費，
皆有品節，
而莫不均一。
裁省冗費 禁止奢華
常須稍存贏余，
以備不虞。
第十五 篇 安義
顏氏家訓曰：
夫有人民
而後有夫婦 ，
有夫婦而後有父子
有父子而後有兄弟
一家之親，
此三者而已矣。
自茲以往 至於九族
皆本於三親焉。
故於人倫為重 者也
不可不篤。
曹大家曰：
夫婦者, 以義為親
以恩為合 欲行楚撻
義欲何義?
詈罵叱喧恩欲何恩
恩義既絕 鮮不離 矣
莊子曰：
兄弟為手足，
夫婦為衣服。
衣 服破時更得新，
手足斷時難再續。
甦東坡曰：
富不親兮貧不疏，
此是人間 大丈夫。
富則進兮貧則退，
此是人間真小 輩。
太公曰：
知恩報恩風光如雅
有恩不 報非為人也
第十六篇 遵禮
子曰：
居家有禮 故長幼序
閨門有禮 故三族和
朝廷有禮 故官爵序.
田獵有禮 故戎事閒
軍旅有禮 故武功成
晏子曰：
上無禮，無以使下
下無禮， 無以事上
子曰：
恭而無禮則勞，
愼而無禮則葸，
勇而無禮則亂，
直而無禮則絞。
君子有勇
而無禮則亂，
小人有勇
而無禮為 盜。
孟子曰：
君子所以異於人者
以其存心 也。
君子以仁存心，
以禮存心。
仁者愛人 禮者敬人
愛人者人恒愛之，
敬人者人 恒敬之。
有子曰：
禮之用，和為貴
言不和，貌且恭
恭近於禮遠恥辱也
程子曰：
無不敬。
孟子曰：
朝廷莫如爵，
鄉黨莫如齒，
輔 世長民莫如德。
孟子曰：
徐行後長者
謂之弟
疾行先長 者
謂之不弟。
子曰：
出門如見賓，
入室如有人。
禮記曰:
執虛如執盈，
入虛如有人。
孔子於鄉黨，
恂恂如也，
似不能言者。
若要人重我，
無如我重人。
太公曰：
客無親疏來者當愛
父不言子之惡，
子不言父之過。
欒共子曰：
民生於三事之如一
父生 之，師教之
君食之。
非父不生非食不 長
非教不知生之族也
禮記曰：
男女不同坐，
不親授。
嫂 叔不通問，
父子不同席。
論語曰：
祭如在，
祭神如神在。
子曰：
事死如事生，
事亡如事存，
孝之 至也。
第十七篇 存信
子曰：
人而無信，
不知其可也。
大車無 輗小車無 軏
其 何以行之哉？
老子曰：
人之有信如車有輪
君子一言快馬一鞭
一言既出 駟馬難追
子 路曰：
無 宿 諾。
司馬溫公曰：
誠之道固難入，
然當自不 妄語始。
益智書云：
君臣不信國不安，
父子 不信家不睦。
兄弟不信情不親，
朋友不信 交易疏。
第十八篇 言語
子曰：
中人以上，
可以語上也；
中人以 下，
不可以語上也。
可與言
而不與之言失 人，
不可與言
而與之言失言。
知者不失人 ，
亦不失言。
士相見禮曰：
與君言，言使臣
與大夫言，言事君
與老者言言使弟子
與幼者言，
言孝弟於父兄；
與眾言，
言 忠信慈祥；
與居官者言，
言忠信。
子曰：
夫人不言，
言必有中。
劉會曰：
言不中理，
不如不言。
一言不 中，
千言  無用。
景行錄云：
稠人廣坐，
一言之失，
顏色之差，
便有悔吝。
言不可不慎 也
子曰：
小辨害義，
小言破道 。
君平曰：
口舌者，禍患之門
滅身之斧 也。
四皓謂子房曰：
向獸彈琴徒盡其聲
以言傷人痛如刀戟
荀子曰：
與人善言暖如布帛
傷人之 言深如刀刺
人不以多言為益，
人不以善吠為良。
刀瘡易好惡語難消
口是傷人斧，
言是割舌刀。
閉口深藏舌，
安身處處牢。
子貢曰：
一言以為智，
一言以為不智。
言不可不愼也。
論語云：
一言可以興邦，
一言可以 喪邦。
藏經云：
人於倉卒顚沛之
際善用 一言者，
上資祖考下廕兒孫
逢人且說三分話，
未可全拋一片心。
不怕 虎生三個口，
只恐人懷兩樣心。
子曰：
巧言令色，鮮矣仁
酒逢知己千鐘  少，
話不投機 半句多。
能言能語，
解人 胸寬腹大。
荀子云：
贈人一句 ，
重如金石珠玉。
勸人以言，
美如詩賦文章。
聽人以言，
樂如 鐘鼓琴瑟。
子曰：
惡人難與言，
遜避以自勉。
道聽而途說，
德之棄也。
第十九篇 交友
子曰：
與善人居，
如入芝蘭之室，
久而 不聞其香，
即與之化矣。
與不善人居，
如 入鮑魚之肆，
久而不聞其臭，
亦與之化矣 。
丹之所藏者赤，
漆之所藏者黑，
是以君 子
必愼其所與處者焉
與好人交者，
如蘭蕙之香，
一家種之 兩家皆香
與惡人交者，
如抱子上牆，
一 人失腳，
兩人遭殃。
家語云：
與好人同行，
如霧露中行，
雖不濕衣時時滋潤
與無識人同行，
如廁中坐 雖不汙衣
時時聞臭。
與惡人 同行，
如刀劍中行
雖不傷人時時驚恐
太公曰：
近朱者赤 近墨者黑
近賢者明 近才者智
近痴者愚 近良者德
近智者賢 近愚者暗
近佞者諂 近偷者賊
橫渠 張先生曰：
今之朋友，
擇其善柔以 相與，
拍肩執袂以為氣合
一言不合 怒氣相加
朋友之間，
欲其相下 不倦。
故於朋友之間，
至於敬者 日相親與
德效最速。
子曰：
晏平仲善與人交，
久而敬之。
嵇康 曰：
凶險之人敬而遠之
賢德之人親而近 之
彼以惡來我以善應
彼以曲來我 以直應
豈有怨之哉？
孟子曰：
自暴者，
不可與有言也。
自棄 者，
不可與有為也。
太公曰：
女無明鏡，
不知面上精粗；
士 無良友，
不知行步虧踰。
孟子曰：
責善，朋友之道
結朋友須勝己，
似我不如無。
相識滿天下，
知心能幾人？
種樹莫種垂楊柳，
結交莫交輕薄兒。
古人結交惟結心，
今人結交惟結面。
宋弘曰：
糟糠之妻不下堂，
貧賤之交不 可忘。
施恩於未遇之先，
結交於貧寒之際。
人情 常似初相識，
到老終無怨恨心。
酒食弟兄千個有，
急難之時一個無。
不結子花休要種，
無義之朋切莫交。
君子之交淡如水，
小人之交甜似蜜。
人用財交金用火試
水持杖探知深淺，
人用財交便見心。
仁義莫交財，
交財仁義絕。
路長知馬力，
事久見人心。
第二十篇 婦行
子曰：
婦人，伏於人也 。
是故無専制之 義，
有三從之道。
在家從父適人從夫
夫死從子，
無所敢自遂也。
教令不出閨門 ，
事在饋食之
間而已矣。
是故女及筓乎
閨 門之內，
不百里而奔喪。
事無擅為行無 獨成
參知而後動，
可驗而後言。
晝不游 庭夜行以火
所以正婦德也 。
益智書云：
女有四德之譽。
一曰婦 德二曰婦容
三曰婦言，
四曰婦工也。
婦德者，
不必才明絕異；
婦容者，
不必顏 色美麗；
婦言者，
不必辨口利詞；
婦工者 ，
不必伎巧過人也。
其婦德者清貞廉節
守分整齊行止有恥
動靜有法，
此為 婦德也。
婦言者，擇辭而說
不說非語 時然後言
人不厭其言，
此為婦言也。
婦 容者，
洗浣塵垢衣服鮮潔
沐浴及時 一身無穢
此為婦容也。
婦工者，専勤紡 織
勿好葷酒供其甘旨
以奉賓客，
此 為婦工也。
此四德者，
婦人之大德也。
依此而行，
是為婦節 也。
太公曰：
婦人之禮語必細輕
行必緩 步止則端一
容貌則莊敬，
耳無余聽 目無余視
出無諂容廢飾裙褶
不窺𤗼 壁不觀戶牖
早起夜眠莫憚勞苦
戰 戰兢兢常憂玷辱
賢婦令夫貴，
惡婦令夫敗。
家有賢妻，
夫不遭橫禍。
賢婦和六親，
佞婦破六親。
或問：
孀婦於禮似不可娶
如何？
程伊川先生曰：
凡娶以配身也，
若娶失 節者，
是己失節也。
又問：
或有孀婦 ，
貧窮無託者 ，
可再嫁否？
曰：
只是 後世怕饑寒死
故有是說。
然餓死事極小 ，
失節事極大。
列女傳 曰：
古者婦人妊子 ，
寢不側，坐不偏
立不蹕  。
不食邪味，
割不正不食，
席不正不坐。
目不視邪色，
耳不聽淫聲。
夜則令瞽誦詩 ，
道正事。
如此則生子
形容端正，
才智過 人矣。
許 真 君 勸 世 文:
不 求 大 道 出 迷 途，
縱 負 賢 才 豈 丈 夫?
百 歲 光 陰 石 火 燦，
一 生 身 世 等 泡 浮;
只 貪 利 祿 圖 榮 顯，
不 管 形 容 暗 悴 枯。
試 問 堆 金 等 山 岳 ，
無 常 能 買 不 來 無 。
