第七 篇 存心
景行錄云：
坐密室如通衢，
馭寸心 如六馬，
可免過。
游定夫錄云：
心要在腔子里。
素書云：
務善策者無惡事，
無遠慮 者有近憂。
有客來相訪，
如何是治生。
但存方寸地，
留與子孫耕。
擊壤詩云：
富貴如將智力求，
仲尼 年少合封侯。
世人不解青天意，
空使身心 半夜愁。
范忠宣公誡子弟曰
人雖至愚責人則 明
雖有聰明恕己則昏
爾曹但當
以責 人之心責己，
恕己之心恕人，
不患不到
聖 賢地位也。
將心比心便是佛心
以己之心度人之心
素書云：
博學切問 所以廣知
高 行微言所以修身
子曰：
篤信好學守死善道
聰明智慧守之以愚
功被天下守之以 讓
勇力振世守之以怯
富有四海守 之以謙
子貢曰：
貧而無諂，
富而無驕。
子曰：
貧而無怨難，
富而無驕易。
陳希夷 先生 曰：
快意事不可做，
得便宜處不可再往
得意處，早回頭。
聰明本是陰騭助，
陰騭引入聰明路。
不行 陰騭使聰明，
聰明反被聰明誤。
風水人間不可無，
全憑陰騭兩相扶。
富貴 若從風水得，
再生郭璞也難圖。
古人形似獸，
心有大聖德。
今人表似人，
獸心安可測？
有心無相相逐心生
有相無心相從心滅
三點如星象，
橫鉤似月斜。
披毛從此得，
作佛也由他。
大學云：
所謂誠其意者，
無自欺也 。
如惡惡臭，
如好好色。
道經云：
用誠似愚，
用默似訥，
用 柔似拙。
人皆道我拙，
我亦自道拙。
有耳常如聾，
有口不會說。
伱自逞豪傑，
橫豎有一跌。
吃跌教君思，
反不如我拙。
百巧百成不如一拙
未來休指望，
過去莫思量。
常將有日思無日，
莫待無時思有時。
有錢常記無錢日，
安樂常思病患時。
素書云：
薄施厚望者不報，
貴而忘 賤者不久。
求人須求大丈夫，
濟人須濟急時無。
施恩勿求報，
與人勿追悔。
寸心不昧萬法皆明
孫思邈曰：
膽欲大而心欲小，
智欲圓而 行欲方。
念念有如臨敵日，
心心常似過橋時。
景行錄云：
誠無悔，恕無怨，
和無 讎，忍無辱。
懼法朝朝樂，
欺公日日憂。
小心天下去得，
大膽寸步難移。
子曰：
思無邪。
朱熹曰：
守口如瓶防意如 城
是非只為多開口，
煩惱皆因強出頭。
素書云：
有過不知者蔽，
以言取怨 者禍。
景行錄云：
貪是逐物於外，
欲是情 動於中。
君子愛財取之有道
君子憂道不憂貧，
君子謀道不謀食。
子曰：
君子坦盪盪，
小人常戚戚。
量大福亦大，
機深禍亦深。
宁為福首莫為禍先
各人自掃門前雪，
莫管他人屋上霜。
早知今日悔不當初
心不負人面無慚色
莊子曰：
求財恨不多，
財多害人己。
但存夫子三分禮，
不犯蕭何六律條。
說苑云：
推賢舉能，
掩惡揚善。
景行錄云：
休恨眼前田地窄，
退後 一步自然寬。
世無百歲人，
枉作千年計。
人無百歲人，
枉作千年計。
兒孫自有兒孫福，
莫與兒孫作馬牛。
世上無難事，
都來心不専。
宁結千人意，
莫結一人緣。
語人之短不曰直，
濟人 之惡不曰義。
忍難忍事恕不明人
規小節者，
不能成榮名；
惡小恥者，
不能 立大功。
無求勝布施，
謹守勝持齋。
言輕莫勸鬧，
無錢莫請人。
寇萊公六悔銘：
官行私曲失時悔，
富不儉用貧時悔，
藝不少精過時悔，
見事 不學用時悔，
醉後狂言醒時悔，
安不將息 病時悔。
孫景初安樂法：
麤茶淡飯飽即休，
補破遮 寒暖即休。
三平二滿過即休，
不貪不妬老 即休。
益智書云：
宁無事而家貧，
莫有事 而家富。
宁無事而住茅屋，
莫有事而住金 屋。
宁無病而食粗飯，
莫有病而食良藥。
心安茅屋穩，
性定菜根香。
世事靜方見，
人情淡始長。
風波境界立身難，
處世規模要放寬。
萬事 盡從忙里錯，
此心須向靜中安。
路當平處 更行穩，
人有常情耐久看，
直到始終無悔 吝，
才生枝節便多端。
子曰：
無欲速，無見小利
欲速則不達 ，
見小利則大事不成
巧言亂德，
小不忍則亂大謀。
景行錄云：
責人者不全交，
自恕者 不改過。
有勢不要使人承，
落得孩兒叫小名。
子曰：
恭則遠於患，
敬則人愛之。
忠則 和於眾，
信則人任之。
子絕四：
無意，無必，
無固，無我。
子曰：
君子成人之美，
不成人之惡。
小人反是。
孟子曰：
君子不怨天，
不尤人。
此一時 也，
彼一時也。
子曰：
君子有三畏：
畏天命，
畏大人，
畏聖人之言。
小人不知天命
而不畏也，
狎 大人侮聖人之言
景行錄云：
夙興夜寐
所思忠孝者，
人不知，天必知之
飽食暖衣怡然
自衛者 ，身雖安，
其如子孫何？
以愛妻子之心
事親則曲盡其孝，
以保富貴 之策
奉君則無往不忠。
以責人之心責 己
則 寡過，
以恕己之心恕人
則全交矣。
爾謀不臧悔之何及
爾見不長教之何 益？
利心専則背道，
私意确則滅公。
會做快活人，
凡事莫生事。
會做快活人，
省事莫惹事。
會做快活人，
大事化小事。
會做快活人，
小事化沒事。
孔子觀周，
入後稷周族始祖。
之廟，三緘 其口，
而銘其背曰：
古之愼言人也。
戒 之哉！無多言，
多言多敗。
無多事，多事 多患
安樂必戒無所行悔
勿謂何傷 其禍將長
勿謂何害其禍將大
勿謂不 聞禍將及人
焰焰不滅炎炎若何
涓 涓不壅終為江河
綿綿不絕或成网囉
毫末不折將尋斧柯
誠能愼之福之 根也
勿謂何傷禍之門也
故強梁者不 得其死
好勝者必遇其敵。
君子知天下之
不可上也故下之，
知眾人之
不可先也故後 之。
溫恭愼德使人慕之
江海雖左長 於百川，
以其卑也。
天道無親而能下人
戒之哉！
孔子旣讀斯文也
顧謂子第曰:
小子識之此言實
而中情而信 。
生事事生省事事省
柔弱護身之本，
剛強惹禍之由。
第八 篇 戒性
景行錄云：
人性如水。
水一傾則不 可復，
性一縱則不可反。
制水者必以堤防 ，
制性者必以禮法。
忍一時之氣，
免百日之憂。
得忍且忍得戒且戒
不忍不戒小事成 大
一切諸煩惱，
皆從不忍生。
臨機與對鏡，
妙在先見明。
佛語在無諍，
儒書貴無爭。
好條快活路，
世上少人行。
忍是心之寶，
不忍身之殃。
舌柔常在口，
齒折只為剛。
思量這忍字，
好個快活方。
片時不能忍，
煩惱日月長。
愚濁生嗔怒，
皆因理不通。
休添心上焰，
只作耳邊風。
長短家家有，
炎涼處處同。
是非無實相，
究竟終成空。
子張欲行辭於夫子
愿賜一言
為修身 之美。
夫子曰：
百行之本忍之為上
子張曰：
何為忍之？
夫子曰：
天子忍之 國無害，
諸侯忍之成其大，
官吏忍之進其 位，
兄弟忍之家豪富，
夫婦忍之終其世，
朋友忍之名不廢，
自身忍之無禍患。
子 張曰：
不忍何如？
夫子曰：
天子不忍失 其國，
諸侯不忍喪其軀，
官吏不忍刑罰誅 ，
兄弟不忍各分居，
夫妻不忍令子孤，
朋 友不忍情意疏，
自身不忍患不除。
子張 曰：
善哉！善哉！
難忍難忍！
非人不忍 不忍非人
忍耐在。
景行錄云：
屈己者能處眾，
好勝者 必遇敵。
張敬夫曰：
小勇者血氣之怒也
大勇 者禮義之怒也
血氣之怒不可有，
禮義 之怒不可無。
知此， 則可以
見性情之正而 識
天理人欲之分矣。
惡人罵善人，
善人總不對。
善人若還罵，
彼此無智慧。
不對心清涼，
罵者口熱沸。
正如人唾天，
還從己身墜。
我若被人罵，
佯聾不分說。
譬如火燒空，
不救自然滅。
嗔火亦如是，
有物遭他，
我心等虛空，
聽 伱翻唇舌。
老子曰：
上士無爭，
下士好爭。
凡事留人情，
後來好相見。
第九 篇 勸學
子夏曰：
博學而篤志，
切問而近思，
仁在 其中矣。
子曰：
敏而好學，
不恥下問。
性理書云：
為學之序，博學之
審 問之，愼思之，
明辨之，篤行之。
莊子曰：
人之不學，
若登天而無階。
學 而智遠，
若披祥云而睹青天
如登高山而 望四海
不登峻嶺不知天高。
不履深淵豈知地 厚
人不游於聖道，
焉可謂賢？
禮記曰：
玉不琢不成器，
人不學不 知道。
太公曰：
人生不學，
冥冥如夜行。
韓文公曰：
人不通古今，
馬牛而襟裾。
朱文公曰：
勿謂今日不學
而有來日，
勿 謂今年不學
而有來年。
日月逝矣歲不我 延。
嗚呼老矣，
是誰之愆？
家若貧，
不可因貧而廢學。
家若富，
不可恃富而怠學。
貧若勤學可 以立身
富而勤學名乃光榮
惟見學者 顯達，
不見學者無成。
學者乃身之寶，
學 者乃世之珍。
是故學者乃為君子
不學則 為小人。
後之學者，
各宜勉之！
徽宗皇帝勸學：
學也好，不學也好
學 者如禾如稻，
不學者如蒿如草。
如禾如稻 兮，
國之精糧世之大寶
如蒿如草兮，
耕者憎嫌鋤者煩惱
他日面牆悔之已 老
直言訣曰:
造燭求明讀書求理
明以照暗室，
理以照人心。
劉通曰：
蚕質合絲待繅方出
人情懷 知須學乃成
禮記曰：
獨學無友，
則孤陋寡聞。
書是隨身之寶，
才是國家之珍。
論語曰：
學如不及猶恐失之
學到老，不會到老
好仁不好學，
其蔽也賊；
好知不好學，
其蔽也盪；
好信不好學，
其 蔽也賊；
好直不好 學，
其蔽也絞；
好勇不好學，
其蔽也亂；
好剛不好 學，
其蔽也狂。
子曰：
弟子入則孝，
出則悌，謹而信
泛愛眾而親仁。
行有余力，
則以學文。
諸葛武侯曰：
君子之行靜以修 身
儉以養德。
非澹泊無以明志，
非宁靜 無以致遠。
夫學須靜也，
才須學也。
非學 無以廣才，
非靜無以成學。
慆慢則不能硏 精，
險躁則不能理性。
年與時馳意與歲 去，
遂成枯落悲嘆窮廬
將復何及也？
第 十 篇 訓 子
司 馬 溫 公 曰 ：
養 子 不 教 父 之 過 ，
訓 導 不 嚴 師 之 惰 。
父 教 師 嚴 兩 無 外 ，
學 問 無 成 子 之 罪 。
暖 衣 飽 食 居 人 倫 ，
視 我 笑 談 如 土 塊 。
攀 高 不 及 下 品 流 ，
稍 遇 賢 才 無 語 對 。
勉 後 生 ， 力 求 誨 。
投 明 師 ， 莫 自 昧 。
一 朝 雲 路 果 然 登 ，
姓 名 亞 等 呼 先 輩 。
室 中 若 未 結 姻 親 ，
自 有 佳 人 求 匹 配 。
勉 旃 汝 等 各 早 修 ，
莫 待 老 來 徒 自 悔 。
柳 屯 田 勸 學 文 ：
父 母 養 其 子 而 不 教
是 不 愛 其 子 也 。
雖 教 而 不 嚴 ，
是 亦 不 愛 其 子 也 。
父 母 教 而 不 學 ，
是 子 不 愛 其 身 也 。
雖 學 而 不 勤 ，
是 亦 不 愛 其 身 也 。
是 故 養 子 必 教 ，
教 則 必 嚴 嚴 則 必 勤
勤 則 必 成 。
學 則 庶 人 之
子 為 公 卿 ，
不 學 則 公 卿 之
子 為 庶 人 。
白 侍 郎 勉 學 文 ：
有 田 不 耕 倉 廩 虛 ，
有 書 不 教 子 孫 愚 。
倉 廩 虛 兮 歲 月 乏 ，
子 孫 愚 兮 禮 義 疏 。
若 惟 不 耕 與 不 教 ，
是 乃 父 兄 之 過 歟 ！
景行錄云：
賓客不來門戶俗，
詩書不教子孫愚。
莊子曰：
事雖小，不作不成
子雖賢，不教不明。
漢書云：
黃金滿盈
不如教子一經；
賜子千金，
不如教子一藝。
至樂莫如讀書，
至要莫如教子。
公孫丑曰：
君子之不教子何也
孟子曰：
勢不行也教者必以正
以正不行繼之以怒
繼之以怒則反夷矣
夫子教我以正，
夫子未出於正也！
則是父子相夷也；
父子相夷則惡矣。
古者易子而教之，
父子之間不責善。
責善則離，
離則不祥莫大焉。
呂榮公曰：
人 生 內無賢父兄
外無嚴師友，
而能有成者鮮矣。
太公曰：
男子失教長大頑愚
女子失教長大粗疏
養男之法莫聽誑言
育女之法莫教離母
男年長大莫習樂酒
女年長大莫令遊走
嚴父出孝子，
嚴母出巧女。
憐兒多與棒，
憎兒多與食。
憐兒無功憎兒得力
桑條從小抑，
長大抑不屈。
人皆愛珠玉，
我愛子孫賢。
內則云：
凡生子，
擇於諸母與可者，
必求其寬裕慈惠，
溫良恭敬，
慎而寡言者，
使為子師。
子能食自教以右手
能言，男唯女俞；
男盤革，女盤絲。
六年教之數與方名
七年男女不同席，
不共食。
八年出入門戶
及即席飲食，
必後長者始教之讓
九年教之數目。
十年出就外傳，
居宿於外。
龐德公誡子詩云：
凡人百藝好隨身，
賭博門中莫去親。
能使英雄為下賤，
解教富貴作饑貧。
衣衫襤褸親朋笑，
田地消磨骨肉嗔。
不信但看鄉黨內，
眼前衰敗幾多人。
一樣人身幾樣心，
一般茶飯一般人，
同時天光同時夜，
幾人富貴幾人貧。
君子貧時有禮義，
小人乍富便欺人。
東海龍王常在世，
得時休笑失時人。
大家忍耐和同過，
知他誰是百年人。
瘦地開花晚，
貧窮發福遲。
莫道蛇無角，
成龍也未知。
但看天上月，
團圓有缺時。
古 人 曰 :
萬事由天莫彊求，
何須苦苦用機 謀？
飽三餐飯常知足，
得一颿風便可收。
生事事生何日了，
害人人害幾時休？
冤傢宜解不宜結，
各自囘頭看後頭。
雀啄四顧食
燕寢無疑心
量大福亦大
機深禍亦深
第十一 篇 省心
資世通訓云：
陰法遲而不漏，
陽憲 速而有逃。
陽網密而易漏，
陰網疏而難逃。
景行錄曰：
無瑕之玉可為國瑞
孝弟之子可為家寶
寶貨用之有盡，
忠孝享之無窮。
家和貧也好，
不義富如何？
但存一子孝，
何用子孫多？
父不憂心因子孝，
夫無煩惱是妻賢。
言多 語失皆因酒，
義斷親疏只為錢。
既取非常樂，
須防不測憂。
樂極悲生。
得寵思辱居安慮危
榮深辱淺利重害深
盛名必有重責，
大功必有奇勲。
甚愛必甚費，
甚譽必甚燬。
甚喜必甚憂，
甚恥必甚亡。
恩愛生煩惱，
追隨大丈夫。
庭前生瑞草，
好事不如無。
荀子曰：
不登高山，
不知天之高也；
不臨深溪，
不知地之厚也；
不聞先王之遺言 ，
不知學問之大也。
素書云：
推古驗今，
所以不惑。
欲知未來，
先察已往。
子曰：
明鏡可以察形，
鑒古可以知今。
過去事明如鏡，
未來事暗似漆。
景行錄云：
明旦之事，
薄暮不可必 。
薄暮之事，
哺時不可必。
天有不測風雲，
人有旦夕禍福。
未歸三尺土，
難保百年身。
既歸三尺土，
難保百年墳。
巧厭多勞拙厭閒，
善嫌懦弱惡嫌頑。
富遭 嫉妬貧遭辱，
勤曰貪婪儉曰慳。
觸目不分 皆笑蠢，
見機而作又言奸。
思量那件當教 做，
為人難做做人難。
為人難 ! 為人難 !
寫得紙盡筆頭干，
更寫幾句為人難。
景行錄云：
木有所養，
則根本固而 枝葉茂
梁棟之材成。
水有所養，
則源泉 壯而流脈長
灌漑之利博。
人有所養，
則 志氣大而識見明
忠義之士出。
可不養哉 ！
直言訣曰：
鏡以照面智以照心
鏡明則塵埃不染，
智明則邪惡不生。
景行錄云：
自信者，人亦信之
吳 越皆兄弟；
自疑者，人亦疑之
身外皆敵 國。
左傳云：
意合則吳越相親，
意不合
則骨肉為仇敵。
疑 人 莫 用 ，
用 人 莫 疑。
左傳云：
物極則反樂極則憂
大 合必離勢盛必衰
物極則反否極泰來
家語云：
安不可忘危，
治不可忘亂 。
書云：
致治於未亂，
保邦於未危，
預防其患也。
諷諫云：
水底魚，天邊雁，
高可射 兮低可釣。
惟有人心咫尺間，
咫尺人心不 可料。
天可度而地可量，
惟有人心不可防。
畫虎畫皮難畫骨，
知人知面不知心。
對面與語心隔千山
海枯終見底，
人死不知心。
太公曰：
凡人不可貌相，
海水不可斗量 。
勸君莫結冤，
冤深難解結。
一日結成冤，
千日解不徹。
若將恩報冤，
如湯去潑雪。
若將冤報冤，
如狼重見蝎。
我見結冤人，
盡被冤磨折。
景行錄云：
結冤於人謂之種禍
舍善不為謂之自賊
莫信直中直，
須防仁不仁。
常防賊心莫偷他物
禮義生於富足，
盜賊起於饑寒。
貧窮不與下賤，
下賤而自生。
富貴不與驕 奢，
驕奢而自至。
飽 暖 思 淫 欲 ，
饑 寒 起 盜 心 。
長 思 貧 難 危 困 ，
自 然 不 驕 。
每 思 疾 病 熬 煎 ，
並 無 愁 悶 。
太公曰：
法不加於君子，
禮不責於小人 。
桓范曰：
軒冕以重君子，
縲紲以罰小人 。
易曰：
禮防君子，
律防小人。
景行錄曰：
好食色貨利者
氣必吝，
好功名事業者
氣必驕。
子曰：
君子喻於義，
小人喻於利。
說苑云：
財者，君子之所輕
死者 ，小人之所畏
甦武曰：
賢人多財則損其志
愚人多財 則益其過
老子曰：
多財失其守正，
多學惑於所聞 。
人非堯舜，
焉能每事盡善。
人貧志短福至心靈
不經一事不長一智
成則妙用敗則不能
是非終日有，
不聽自然無 ;
來說是非者，
便是是非人。
若聴二面說 ，
便見相離別 。
擊壤詩云：
平生不作皺眉事，
世上應無切齒人。
你害別人猶自可，
別人害你卻何如？
嫩草怕霜霜怕日，
惡人自有惡人磨。
有名豈在鐫頑石，
路上行人口勝碑。
有麝自然香，
何必當風立？
孟子曰：
得道者多助，
失道者寡助。
張無擇曰：
事不可做盡，
勢不可倚盡。
言不可道盡，
福不可享盡。
有福莫享盡，
福盡身貧窮。
有勢莫倚盡，
勢盡冤相逢。
福宜常自惜，
勢宜常自恭。
人生驕與奢，
有始多無終。
太公曰：
貧不可欺，
富不可勢。
陰陽相推，
週而復始。
王參政四留銘云：
留有餘不盡之功，
以還造化；
留有餘不盡之祿，
以還朝廷；
留有餘不盡之財，
以還百姓；
留有餘不盡之福，
以遺子孫。
漢書云：
勢交者近勢竭而亡
財交者密財盡而疏
色交者親色衰義絕
子游曰：
事君數，斯辱矣。
朋友數，斯疏矣。
黃金千里未為貴，
得人一語勝千金。
千金易得好語難求
好言難得惡語易施
求人不如求己，
能管不如能推。
用心閒管是非多。
能者乃是拙之奴。
知事少時煩惱少，
識人多處是非多。
小船不堪重載，
深徑不宜獨行。
踏實地無煩惱
黃金未為貴，
安樂值錢多。
是病是苦是安是樂
非財害己惡語傷人
人為財死鳥為食亡
景行錄云：
利可共而不可獨，
謀可寡而不可眾。
獨利則敗眾謀則洩
機不密禍先發
不孝怨父母，
負債恨財主
重刊本作。
貪多嚼不細，
家貧怨鄰有。
在家不會迎賓客，
出外方知少主人。
但願有錢留客醉，
勝如騎馬倚人門。
貧居鬧市無人識，
富在深山有遠親。
世情看冷暖，
人面逐高低。
仁義盡從貧處斷，
世情偏向有錢家。
吃盡千般無人知，
衣衫襤褸有人欺。
寧塞無底坑，
難塞鼻下橫。
馬行步慢皆因瘦，
人不風流只為貧。
人情皆為窘中疏。
禮記云：
豢豕為酒，
非以為禍也，
而獄訟益繁，
則酒之流生禍也。
是故先王因為酒禮
一獻之禮賓主百拜
終日飲酒
而不得醉焉。
此先王之
所以避酒禍也。
論語云：
惟酒無量不及亂。
子曰：
敬鬼神而遠之，
可謂智矣。
見義不為 無勇也。
禮佛者敬佛之德；
念佛者感佛之恩；
看經者明經之理；
坐禪者登佛之境；
得悟者證佛之道。
看經未為善，
作福未為願。
莫若當權時，
與人行方便。
濟顛和尚警世 云 ：
看盡彌陀經，
念徹大悲咒。
種瓜還得瓜，
種豆還得豆。
經咒本慈悲，
冤結如何救。
照見本來心，
做者還他受，
自作還自受。
子曰：
志士仁人，
無求生以害人，
有殺身以成仁。
士志於道
而恥惡衣惡食者，
未足與議也。
荀子曰：
公生明，偏生暗。
作徳生通，
作偽生塞。
誠信生神，
夸誕生惑。
書云：
侮慢自賢，
反道敗德，
其小人之為也。
荀子曰：
士有妒友，
則賢友不親。
君有妒臣，
則賢人不至。
太公曰：
治國不用佞臣，
治家不用佞婦。
讒臣亂國 ，
妒婦亂家 。
漢書云：
曲突徙薪 無恩澤 ，
焦頭爛額為上客。
三寸氣在千般用，
一旦無常萬事休。
萬物有無常，
萬物莫逃乎數。
萬般祥瑞不如無。
天有萬物於人，
人無一物於天。
天不生無祿之人，
地不生無根之草。
大富由天小富由勤。
大富則驕大貧則憂
憂則為盜驕則為暴
莫道家未成，
成家子未生。
莫道家未破，
破家子未大。
成家之兒惜糞如金
敗家之子用金如糞
胡文定公曰：
大抵人家
須 常教有不足處 ，
若十分快意，
提防有不恰 好事出
康節邵先生曰：
仁者難逢思有常，
平生 愼勿恃無傷。
閒居愼勿說無妨，
才說無妨 便有妨。
爽口物多終作病，
快心事過必為 殃。
爭先徑路機關惡，
近後語言滋味長。
與其病後能服藥，
不若病前能自防。
饒人不是痴，
過後得便宜。
赶人不要赶上，
捉賊不如赶賊。
梓潼帝君垂訓：
妙藥難治冤債病，
橫財 不富命窮人。
虧心折盡平生福，
行短天教 一世貧。
生事事生君莫怨，
害人人害汝休 嗔。
天地自然皆有報，
遠在兒孫近在身。
藥醫不死病，
佛度有緣人。
吳真人曰：
行短虧心只是貧，
莫生巧計 弄精神。
得便宜處休歡喜，
遠在兒孫近在 身。
十分惺惺使五分，
留取五分與兒孫。
十分 惺惺都使盡，
後代兒孫不如人。
越奸越狡越貧窮，
奸狡原來天不容。
富貴 若從奸狡得，
世間呆漢吸西風。
花落花開開又落，
錦衣布衣更換著。
豪家 未必長富貴，
貧家未必常寂寞。
扶人未必 上青霄，
推人未必填溝壑。
勸君凡事莫怨 天，
天意於人無厚薄。
莫入州衛與縣衙，
勸君勤謹作生涯。
池塘 積水須防旱，
田地勤耕足養家。
教子教孫 多教藝，
栽桑栽柘少栽花。
閒是閒非休要 管，
渴飲清泉悶煑茶。
堪嘆人心毒似蛇，
誰知天眼轉如車。
去年 妄取東鄰物，
今日還歸北舍家。
無義錢財 湯潑雪，
倘來田地水推沙。
若將狡譎為生 計，
恰似朝開暮落花。
得失榮枯總是天，
機關用盡也徒然。
人心 不足蛇吞象，
世事到頭螳捕蟬。
無藥可醫 卿相壽，
有錢難買子孫賢。
家常守分隨緣 過，
便是逍遙自在仙。
寬性寬懷過幾年，
人死人生在眼前。
隨高 隨下隨緣過，
或長或短莫埋怨。
自有自無 休嘆息，
家貧家富總由天。
平生衣食隨緣 度，
一日清閒一日仙。
真宗皇帝御制：
知危識險，
終無囉网之 門。
舉善荐賢，
自有安身之路。
施恩布德 ，
乃世代之榮昌。
懷妬報冤，
與子孫之為 患。
損人利己，
終無顯達之云程。
害眾成 家，
豈有長久富貴。
改名異體，
皆因巧語 而生。
禍起傷身，
盡是不仁之召。
仁宗皇帝御制：
乾坤宏大日月照鑒
分明宇宙寬洪天地，
不容姦黨。
使心用 術 ，
果報只在今生。
善布淺求，
獲福休言後 世。
千般巧計，
不如本分為人；
萬種強圖 ，
爭似隨緣節儉。
心行慈善，
何須努力看 經；
意欲損人，
空讀如來三藏。
神宗皇帝御制：
遠非道之財，
戒過度之 酒。
居必擇鄰交必擇友
嫉妬勿起於心 ，
讒言勿宣於口。
骨肉貧者莫疏，
他人富 者莫厚。
克己以勤儉為先，
愛眾以謙和為 首。
常思已往之非，
每念未來之咎。
若依 朕之斯言，
治家國而可久。
高宗皇帝御制：
一星之火，
能燒萬頃之 薪。
半句非言，
折盡平生之德。
身披一縷 ，
常思織女之勞。
日食三餐，
每念農夫之 苦。
苟貪嫉妬，
終無十載安康。
積善存仁 ，
必有榮華後裔。
福緣善慶，
多因積德而 生。
入聖超凡，
盡是真實而得。
老子送孔子曰：
吾聞富貴者
送人以財，
仁者送人以言。
吾雖不能富貴於人
而竊 仁者之號，
請送子以言也。
曰：聰明深察 ，
反近於死博辯閎遠
而危其身。
好 發 人 之 惡 也 。
王良曰：
欲知其君先視其臣
欲識其 人先視其友
欲知其父先視其子
君 聖臣忠父慈子孝
家貧顯孝子，
世亂識忠臣。
家語云：
水至清則無魚，
人至察則 無徒。
子曰：
三軍可奪帥也，
匹夫不可奪志也 。
生而知之者上也
學而知之者次也
困而學之又其次也
困而不學，
民斯為 下矣。
君子有三思，
而不可不知也。
少而不學 長無能也
老而不教死無思也
有而不 施窮無與也
是故君子
少思其長則務學 ，
老思其死則務教，
有思其窮則務施。
景行錄云：
能自愛者
未必能成人，
自欺者必網人。
能自儉者
未必能周人，
自 忍者必害人。
此無他， 為善難，
為惡易。
富貴者易於為善，
其為惡也亦不難。
子曰：
富而可求也，
雖執鞭之士，
吾亦 為之。
如不可求從吾所好
千卷詩書難卻易，
一般衣飯易卻難。
天無絕人之祿。
一身還有一身愁。
人無遠慮必有近憂
輕諾者信必寡，
面譽者背必非。
許敬宗曰：
春雨如膏滋長萬物
行人 惡其泥濘。
秋月如鏡  普照萬方
佳人喜其玩賞，
盜者惡其照鑒。
景行錄云：
大丈夫見善明，
故重名 節於泰山；
用心剛，
故輕死生如鴻毛。
外事無小大，
中欲無淺深。
有斷則生無 斷則死
大丈夫以斷為先。
子曰：
知而弗為不如勿知
親而弗信 莫如勿親
樂而方至樂而勿驕
患之 所至思而勿憂
孟子曰：
雖有智慧不如乘勢
雖有鎡 基 不如待時
呂氏鄉約云：
德業相勸過失相規
禮俗相成患難相恤
憫人之凶樂人之善
濟人之急救人之 危
經目之事猶恐未真
背後之言豈足深信
人不知己過，
牛不知力大。
不恨自家麻繩短，
只怨他家古井深。
徼 倖 脱 ， 無 辜 報
贓濫滿天下，
罪拘福薄人。
人心似鐵官法如爐
太公曰：
人心難滿溪壑易盈
天若改常不風即雨
人若改常不病即 死
狀元詩云：
國正天心順，
官清民自 安。
妻賢夫禍少，
子孝父心寬。
孟子云：
三代之得
天下也以仁，
其失天 下也以不仁
國之所以廢興
存亡者亦然。
天子不仁不保四海
諸侯不仁不保社 稷
卿大夫不仁，
不保宗廟庶人不仁
不保四體。
今惡死亡而樂不仁
是猶惡醉 而強酒。
子曰：
始作俑者，
其無後乎？
佛經云：
一切有為法，
如夢幻泡影，
如 露亦如電，
應作如是觀。
一派青山景色幽，
前人田土後人收。
收得莫歡喜，
更有收人在後頭。
甦東坡云：
無故而得千金，
不有大福，
必有大禍。
景行錄云：
大筵宴不可屢集，
金石 文字不可輕為
皆禍之端。
子曰：
工欲善其事，
必先利其器。
事事不來還不往，
也無歡喜也無愁。
康節邵先生曰：
有人來問卜，
如何是禍 福。
我虧人是禍，
人虧我是福。
大廈千間夜臥八尺
良田萬頃日食二 升
不孝謾燒千束紙，
虧心枉焚萬爐香。
神明 本是正直做，
豈受人間枉法贓？
久住令人賤，
貧來親也疏。
但看三五日，
相見不如初。
渴時一滴如甘露，
醉後添杯不如無。
酒不醉人人自醉，
色不迷人人自迷。
孟子曰：
為富不仁矣，
為仁不富矣。
子曰：
已矣乎！
吾未見好德
如好色者也 。
公心若比私心，
何事不辨？
道念若同情念 ，
成佛多時。
過 後 方 知 前 事 錯，
老 來 方 覺 少 時 非 。
楊雄曰：
君子修身樂其道德
小人無 度樂聞其譽
修德日益智慮日滿
子曰：
君子高則卑而謙，
小人寵則倚勢 驕奢
小人見淺易盈，
君子見深難溢。
故 屏風雖破，
骨格猶存君子雖貧
禮義常 在。
家語曰：
國之將興實在諫臣
家 之將榮必有諍子
子曰：
不知命，
無以為君子也。
不知禮 無以立也
不知言無以知人也
論語云：
有德者必有言，
有言者不 必有德。
濂溪周先生曰：
巧者言拙者 默。
巧者勞拙者逸。
巧者賊拙者德。
巧者凶拙者吉。
天下拙刑政徹。
上安 下順，
風清弊絕。
說苑云：
山致其高云雨起焉
水 致其深蛟龍生焉
君子致其道，
福祿存 焉。
易曰：
德微而位尊，
智小而謀大，
無禍者鮮矣。
荀子曰：
位尊則防危，
任重則防廢，
擅 寵則防辱。
孟 子曰：
夫人必自侮，
然後人侮之。
家必 自燬，
而後人燬之。
國必自伐，
而後人伐 之。
說苑云：
官怠於宦成，
病加於小愈 。
禍生於懈惰，
孝衰於妻子。
察此四者 愼終如始
子曰：
居上不寬為禮不敬
臨喪不哀 ，
吾何以觀之哉？
孟子曰：
無君子莫治野人，
無野人莫養 君子。
直言訣曰：
事君父者以忠孝，
為君 父者以慈愛。
家與國無異，
君與父相同。
德顯以揚名，
惟忠與孝。
榮貴不招而自來 ，
辱不逐而自去。
老子曰：
六親不和不慈孝，
國家昏亂無 忠臣。
家語云：
慈父不愛不孝之子
明君 不納無益之臣
奴須用錢買，
子須破腹生。
着 破 是 君 衣
死 了 是 君 妻
莫笑他家貧，
輪回事公道。
莫笑他人老，
終須還到我。
是日以過命亦隨減
如少水魚於斯何 樂
景行錄云：
器滿則溢人滿則喪
羔羊雖美眾口難調
尺璧非寶寸陰是競
益智書云：
白玉投於泥，
不能汙濕 其色。
君子行於濁地，
不能染亂其心。
故 松柏可以耐雪霜
明智可以涉艱危。
子曰：
不仁者，
不可以久處約，
不可以 長處樂。
無求到處人情好，
不飲從  他酒 价高。
入山擒虎易，
開口告人難。
孟子曰：
天時不如地利，
地利不如人和。
遠水難救近火，
遠親不如近鄰。
太公曰：
日月雖明，
不照覆盆之下。
刀 劍雖快，
不斬無罪之人。
非災橫禍，
不入 愼家之門。
贊嘆福生作念禍生
煩惱病生。
國清才子貴，
家富小兒驕。
得福不知禍來便覺
太公曰：
良田萬頃，
不如薄藝隨身。
周禮云：
清貧常樂濁富多憂
房屋不在高堂，
不漏便好。
衣服不在綾囉
和暖便好。
飲食不在珍饈，
一飽便好。
娶妻不在顏色，
賢德便好。
鄰里不在高低
和睦便好。
親眷不擇新舊，
來往便好。
養兒不問男女，
孝順便好。
兄弟不在多少 ，
和順便好。
朋友不在酒食，
扶持便好。
官吏不在大小，
清正便好。
道清和尚警世：
善事雖好做，
無心近不 得。
伱若做好人，
別人分不得。
經典積如 山，
無緣看不得。
忤逆不孝順，
天地容不 得。
王法鎭乾坤，
犯了饒不得。
良田千萬 頃，
死來用不得。
鴒前好供養，
起來吃不 得。
錢財過壁堆，
臨行將不得。
命運不相 助，
卻也強不得。
兒孫雖滿堂，
死來替不 得。
欲修仙道先修人道
人道不能修，
仙道遠 矣。
孝友朱先生曰：
終身讓路不枉百步
終身讓畔不失一段
顏子曰：
鳥窮則啄獸窮則攫
人窮則 詐馬窮則跌
自古及今，
未有窮其下
而能無危者也。
有意栽花花不發，
無心插柳柳成陰。
景行錄云：
廣積不如教子，
避禍不 如省非。
病有工夫急有錢。
得之易，失之易
得之難，失之難
宁喫開眼飯，
不喫皺眉糧。
桓范曰：
若服一縷，
憶織女之勞；
若食 一粒，
思農夫之苦。
學而不勤不知道，
耕 而不勤不得食。
性理書云：
接物之要己所不欲
勿施於人行有不得
反求諸己。
酒色財氣四堵牆，
多少賢愚在內廂。
若有 世人跳得出，
便是神仙不死方。
人生智未生，
智生人易老。
心智一切生，
不覺無常到。
